<html>
<head>
<title>Introducere</title>
</head>
<link rel="stylesheet" href="style.css">
<body class="ctr-txt">
<meta charset="utf-8">
<h1 class="ctr-txt"><u>Introducere</u></h1>
<p class="font-sans">
Serbia(sârbă Србија, cu alfabetul latin: Srbija;),oficial Republica Serbia
(sârbă Република Србија, cu alfabetul latin: Republika Srbija [repǔblika 
sř̩bija]), este o țară situată la răscrucea Europei Centrale cu Europa de 
Sud-Est, în sudul Câmpiei Panonice și în Balcanii centrali.Statul suveran se 
învecinează cu Ungaria la nord, cu România la nord-est, cu Bulgaria la sud-est
,cu Macedonia de Nord la sud, cu Croația și cu Bosnia și Herțegovina la vest
și cu Muntenegru spre sud-vest. Țara revendică o frontieră cu Albania prin 
teritoriul disputat Kosovo. Serbia numără aproximativ 7 milioane de locuitori.
Capitala sa, Belgrad, se numără printre cele mai vechi și mai mari orașe din 
sud-estul Europei.
</p>

<p class="font-sans">
Teritoriul a fost locuit din paleolitic, iar migrațiile slave în Balcani 
dintre secolele V-VII au dus la formarea câtorva state suverane în Evul Mediu
timpuriu, state care uneori au recunoscut în mod nominal suzeranitatea 
bizantină, francă și maghiară.Regatul Serbiei a obținut recunoașterea de către
Vatican și Constantinopol în 1217, ajungând la apogeu în 1346 ca un Țarat Sârb
de relativ scurtă durată.La mijlocul secolului al XVI-lea,întreaga Serbia 
modernă a fost anexată de otomani, dominație uneori întreruptă de Imperiul 
Habsburgic, care a început să se extindă spre Serbia Centrală pe la sfârșitul 
secolului al XVII-lea, reușind să cucerească și să mențină sub control un cap 
de pod în Vojvodina modernă.La începutul secolului al XIX-lea,Revoluția sârbă 
a dus la apariția statului național ca prima monarhie constituțională din 
regiune, care și-a extins ulterior teritoriul.
</p>

<p class="font-sans">După pierderile omenești dezastruoase din Primul Război 
Mondial și unificarea ulterioară a fostei coroane Habsburgice a Voivodinei 
(și a altor teritorii) cu Serbia, țara a cofondat, împreună cu alte popoare 
slave sudice, Iugoslavia, stat ce a existat în diferite configurații politice 
până la războaiele iugoslave din anii 1990.În procesul destrămării Iugoslaviei
,Serbia a format o uniune statală cu Muntenegru care a fost însă dizolvată pe 
cale pașnică în 2006.În 2008, parlamentul provinciei Kosovo a declarat în mod 
unilateral independența acestui teritoriu, și a fost recunoscut de majoritatea
țărilor membre ONU.
</p>
<p class="font-sans">
Serbia este membră a ONU, Consiliului Europei, OSCE, PpP, OCEMN, CEFTA și în 
curs de aderare la OMC.Începând din 2014, țara negociază aderarea la UE 
cu perspectiva aderării la Uniunea Europeană până în 2025.Din 2007, Serbia 
aderă formal la politica de neutralitate militară.O economie cu venituri medii
spre ridicate,dominată de sectorul serviciilor,urmat de sectorul 
industrial și agricultura, țara se situează relativ sus pe indicele 
dezvoltării umane,indicele progresului social,și pe indicele global al păcii.
</p>
</body>
</html>
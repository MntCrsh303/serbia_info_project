<html>
<head>
<title>Clima Serbiei</title>
</head>
<link rel="stylesheet" href="style_3.css">
<body>
<meta charset="utf-8">
<h1>Clima</h1>
<section class="f-t-ms">
<p>Clima Serbiei se află sub influența continentală a Eurasiei și cea oceanică
a Atlanticului și Mării Mediterane. Cu temperaturi medii în ianuarie în jurul 
valorii de 0 ºC, și temperaturi medii în iulie de 22 ºC, ea poate fi 
clasificată drept climă continentală caldă-umedă sau climă subtropicală umedă.
În nord, clima este mai continentală, cu ierni friguroase și cu veri fierbinți
și umede, împreună cu distribuții uniforme de precipitații.</p>

<p>În sud, verile și toamna sunt mai uscate, iar ierniile sunt relativ reci, cu 
ninsori grele în munți.Diferențele de altitudine, apropierea de Marea 
Adriatică și bazinele mari ale râurilor, precum și expunerea la vânt explică 
variațiile climei.Serbia de Sud este supusă influențelor mediteraneene.Alpii 
dinarici și alte lanțuri montane contribuie la răcirea majorității maselor de
aer cald.Iernile sunt destul de grele în platoul Pešter⁠, datorită munților 
care îl înconjoară.</p>

<p>Una dintre trăsăturile climatice ale Serbiei este Košava⁠, un vânt dinspre 
sud-est, rece și în rafale care își are originea în Munții Carpați și urmează 
Dunărea spre nord-vest prin Porțile de Fier, unde capătă efect de jet și 
continuă spre Belgrad, ajungând chiar și până la Niš.Temperatura medie anuală
a aerului pentru perioada 1961-1990 pentru zona cu o altitudine de până la 
300 m este de 10,9 ºC.</p>
 
<p>Zonele cu o altitudine de 300–500 m au o temperatură 
medie anuală de aproximativ 10 ºC, iar cele de peste 1.000 m altitudine au în
jur de 6 ºC.Cea mai mică temperatură înregistrată în Serbia a fost −39,5 ºC la
13 ianuarie 1985, Karajukića Bunari în Peșter⁠, iar cea mai înaltă a fost de 
44,9 ºC, la 24 iulie 2007, înregistrată în Smederevska Palanka.</p>

<p>Serbia este una dintre puținele țări europene cu expunere foarte mare la 
riscuri naturale(cutremure, furtuni, inundații, secetă).Se estimează că 
inundațiile potențiale,în special în zonele din Serbia centrală, amenință 
peste 500 de așezări mai mari și o suprafață de 16.000 kilometri pătrați.Cele 
mai dezastruoase au fost inundațiile din mai 2014, când au murit 57 de 
persoane și s-au produs pagube de peste 1,5 miliarde de euro.</p>
<section>
</body>
</html>
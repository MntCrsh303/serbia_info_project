<html>
<style>
h1 {
  color: #6fb0f4;
}
</style>
<head>
<title>Hidrografia Serbiei</title>
</head>
<link rel="stylesheet" href="style_3.css">
<body>
<meta charset="utf-8">
<h1>Hidrografie</h1>
<section class="f-t-ms">
<p>Aproape toate râurile din Serbia se scurg în Marea Neagră prin intermediul
fluviului Dunărea.Dunărea,al doilea fluviu din Europa ca lungime,trece prin 
Serbia cu 588 de kilometri (21% din lungimea sa globală) și reprezintă cea mai
mare sursă de apă dulce.El primește în Serbia cei mai mari afluenți ai săi, 
Morava Mare (cel mai lung râu aflat în întregime în Serbia, cu 493 km lungime)
,râurile Sava și Tisa.O excepție notabilă este Pčinja care curge spre Marea 
Egee.Râul Drina formează granița naturală dintre Bosnia și Herțegovina și 
Serbia și reprezintă atracția principală pentru caiac și rafting în ambele 
țări.</p>

<p>Datorită configurației terenului,lacurile naturale sunt rare și mici; 
cele mai multe dintre acestea sunt situate în zonele joase din Voivodina, 
cum ar fi lacul Palić sau numeroase brațe moarte de-a lungul râurilor 
(cum ar fi Zasavica și Carska Bara).Cu toate acestea, există numeroase lacuri
artificiale,în mare parte realizate în urma construcției barajelor 
hidroelectrice,cel mai mare fiind Đerdap (Porțile de Fier) de pe Dunăre cu 
163 km² pe partea sârbă (suprafața totală de 253 km² fiind împărțită cu 
România),tot el fiind și cel mai adânc (cu adâncimea maximă de 92 m);
Perućac pe Drina și Vlasina. Cea mai mare cascadă,Jelovarnik⁠,situată în 
Kopaonik,are o înălțime de 71 m.Abundența apei de suprafață relativ nepoluate
și numeroasele surse subterane de apă dulce și carbogazoasă cu o înaltă 
calitate a apei prezintă o oportunitate pentru îmbunătățirea exporturilor și 
a economiei;totuși, exploatarea mai extinsă și producția apei îmbuteliate sunt
abia la început.</p>
</section>
</body>
</html>
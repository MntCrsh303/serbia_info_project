<html>
<head>
<title>Introducere</title>
</head>
<link rel="stylesheet" href="style_3.css">
<body>
<meta charset="utf-8">
<section class="f-t-ms">
<h1>Introducere</h1>
<p>Situat la intersecția între Europa Centrală și cea de Sud, Serbia este 
situată în Peninsula Balcanică și Câmpia Panonică, între latitudinile de 
41 ° și 47 ° N și longitudinile de 18 ° și 23 ° E. Țara acoperă un total de 
77.474 km² (excluzând Kosovo), ceea ce o pune pe locul 117 în lume. Lungimea 
totală a frontierei este de 2.026 km.</p>

<p>Dintre aceștia, 352 km de frontieră cu 
Kosovo sunt tratați de Serbia ca „linie administrativă”, ea revendicând în 
schimb un total similar de frontieră cu Albania, Muntenegru și Macedonia de 
Nord. Frontiera cu Kosovo este sub controlul comun al poliției de frontieră 
din Kosovo și al forțelor de poliție sârbe și există 11 puncte de trecere.</p>

<p>Câmpia Panonică acoperă treimea nordică a țării (Voivodina și Mačva⁠), în 
timp ce extremitatea estică a Serbiei se întinde în Câmpia Română.Relieful 
părții centrale a țării,cu nucleul în regiunea Šumadija,constă în principal
în dealuri traversate de râuri.Munții domină treimea de sud a Serbiei.Alpii 
dinarici se întind în vest și sud-vest,urmând cursul râurilor Drina și Ibar.
Munții Carpați și Balcani încep și se întind pe direcția nord-sud în estul 
Serbiei.</p>

<p>Munții vechi din colțul sud-estic al țării aparțin sistemului montan 
Rilo-Rodopi.Altitudinea variază de la vârful Midjor al Balcanilor,de 2.169 m,
cel mai înalt vârf al Serbiei,până la punctul cel mai jos de doar 17 m pe 
malul Dunării la Prahovo⁠.Cel mai mare lac este Lacul Porțile de Fier 163 
kilometri pătrați,iar cel mai lung râu care trece prin Serbia este Dunărea 
(587,35 km de la intrarea în țară la Bački Breg până la ieșirea din țară la 
gura Timocului).</p>
</section>
</body>
</html>
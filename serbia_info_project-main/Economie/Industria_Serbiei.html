<html>
<head>
<title>Industria Serbiei</title>
</head>
<link rel="stylesheet" href="style_5.css">
<body>
<meta charset="utf-8">
<h1>Industria</h1>
<p>Industria este sectorul economic care a fost cel mai grav afectat de sancțiunile ONU și de embargoul comercial⁠(d) și de bombardamentele NATO din anii 1990 și de tranziția la economia de piață în anii 2000.[201] Producția industrială a cunoscut o diminuare dramatică: în 2013, era de așteptat să fie doar jumătate din cea din 1989.[202] Printre principalele sectoare industriale se numără: industria auto, mineritul, metalele neferoase, industria alimentară, electronică, produse farmaceutice, îmbrăcăminte.</p>
<p>Industria de automobile (în frunte cu Fiat Chrysler Automobiles) este dominată de un cluster situat în Kragujevac și în vecinătatea sa și contribuie la export cu aproximativ 2 miliarde de dolari. [203] Industria minieră a Serbiei este relativ puternică: Serbia este al 18-lea cel mai mare producător de cărbune (al 7-lea în Europa) extras din depozitele mari din bazinele Kolubara⁠(d) și Kostolac⁠(d); este de asemenea cel de-al 23-lea producător de cupru din lume, care este extras de RTB Bor⁠(d), o mare companie internațională de exploatare a cuprului; exploatarea semnificativă a aurului este dezvoltată în zona Majdanpek. Serbia produce și smartphone-uri Intel, sub denumirea de Tesla.</p>
<p>Industria alimentară este bine cunoscută atât la nivel regional, cât și la nivel internațional și este unul dintre punctele forte ale economiei. [205] Unele mărci internaționale au stabilit unități de producție în Serbia: PepsiCo și Nestlé în sectorul de procesare a produselor alimentare; Coca-Cola (Belgrad), Heineken (Novi Sad) și Carlsberg (Bačka Palanka) în industria băuturilor; Nordzucker în industria zahărului.[198] Industria electronică din Serbia a avut un apogeu în anii 1980, dar nu a reușit să țină pasul cu evoluția tehnologică, și industria de astăzi reprezintă doar o treime din ceea ce era ea în acel moment. Ea a înregistrat o revigorare abia în ultimul deceniu, prin investiții ale companiilor precum Siemens (turbine eoliene) în Subotica, Panasonic dispozitive de iluminat) din Svilajnac și Gorenje (electrocasnice) în Valjevo.[206] Industria farmaceutică din Serbia cuprinde o duzină de producători de medicamente generice, dintre care Hemofarm⁠(d) din Vršac și Galenika⁠(d) din Belgrad, reprezentând 80% din volumul producției. Producția internă satisface peste 60% din cererea locală.</p>

</body>
</html>
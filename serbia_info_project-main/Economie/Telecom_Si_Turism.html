<html>
<head>
<title>Telecomunicatii si Turism In Serbia</title>
</head>
<link rel="stylesheet" href="style_5.css">
<body>
<meta charset="utf-8">
<h1>Telecomunicatii si Turism</h1>
<p>Liniile de telefonie fixă leagă 81% din gospodăriile din Serbia, iar cu circa 9,1 milioane de utilizatori numărul de telefoane mobile depășește cu 28% populația totală.[234] Cel mai mare operator de telefonie mobilă este Telekom Srbija⁠(d) cu 4,2 milioane de abonați, urmat de Telenor⁠(d) cu 2,8 milioane de utilizatori și A1 Srbija⁠(d) cu aproximativ 2 milioane de utilizatori.[234] Aproape 58% din gospodării au conexiune la internet în bandă largă pe linii fixe, în timp ce 67% beneficiază de servicii de televiziune cu plată⁠(d) (38% prin cablu TV, 17% IPTV și 10% prin satelit).[234] Tranziția digitală a televiziunii⁠(d) a fost finalizată în 2015 cu standardul DVB-T2 pentru transmiterea semnalului.</p>
<p>Serbia nu este o destinație de turism în masă, dar are totuși o gamă variată de produse turistice. [237] În 2017, au fost înregistrate peste 3 milioane de turiști, dintre care circa 1,5 milioane au fost străini.[238] Venitul din turism din străinătate a fost estimat la 1,44 miliarde de dolari.[239]
Turismul se concentrează în principal pe munții și stațiunile balneare din țară, care sunt vizitate în cea mai mare parte de turiștii locali, precum și pe Belgrad și, într-o mai mică măsură, Novi Sad, alegeri preferate ale turiștilor străini (aproape două treimi din totalul străinilor se fac vizite în aceste două orașe).[240][241] Cele mai renumite stațiuni montane sunt Kopaonik⁠(d), Stara Planina⁠(d) și Zlatibor⁠(d). Există, de asemenea, numeroase stațiuni balneare în Serbia, dintre care cele mai mari sunt Vrnjačka Banja⁠(d), Sokobanja⁠(d) și Banja Koviljača⁠(d). Turismul de city-break și de conferințe este dezvoltat în Belgrad și Novi Sad.[242] Alte produse turistice pe care Serbia le oferă sunt situri naturale, cum ar fi Đavolja varoš⁠(d),[243] pelerinajul creștin la numeroasele mănăstiri ortodoxe⁠(d) din țară și croazierele pe Dunăre. Există mai multe festivaluri de muzică cunoscute la nivel internațional organizate în Serbia, cum ar fi EXIT⁠(d) (cu 25-30.000 de vizitatori străini provenind din 60 de țări diferite) și festivalul de trompete Guča⁠(d).</p>
</body>
</html>
<html>
<head>
<title>Mediul înconjurător al Serbiei</title>
</head>
<link rel="stylesheet" href="style_3.css">
<body>
<meta charset="utf-8">
<h1 style="text-align: center; font-size: 36px;"><u>Mediul înconjurător</u></h1>
<section class="f-t-ms">
<p style="font-size: 25px;">
Cu <u>29,1%</u> din teritoriul său acoperit de păduri,Serbia este considerată a 
fi o țară mediu împădurită,comparativ cu o acoperire mondială a pădurilor cu 
<u>30%</u> și cu o <u>medie europeană de 35%</u>.Suprafața totală a pădurilor din Serbia 
este de <u>2.252.000 ha</u>(1.194.000 ha sau 53% sunt deținute de stat și 1.058.387 
ha sau 47% sunt proprietate privată),sau <u>0,3 ha/cap de locuitor</u>.
</p>
<p style="font-size: 20px;">Copacii cei mai obișnuiți sunt <u>stejarul,fagul,pinul,bradul.</u></p>

<p style="font-size: 22px;">
Serbia este o țară cu un bogat <u>ecosistem</u> și o bogată <u>diversitate</u> a speciilor — deși 
acoperă doar <u>1,9%</u> din întregul teritoriu european,în Serbia trăiește <u>39% din 
flora vasculară</u> europeană,<u>51% din fauna piscicolă</u> europeană,<u>40% din speciile 
de reptile și amfibieni</u> din Europa,<u>74% din speciile de păsări</u>,<u>67% din cele de 
mamifere</u>.
</p>

<p style="font-size: 25px;">Abundența munților și râurilor constituie un mediu ideal pentru o varietate
de animale,dintre care multe sunt protejate,inclusiv lupii,râșii,urșii,vulpile
și cerbii.Există 17 specii de șerpi care trăiesc în toată țara,dintre care 8 
sunt veninoase.În Serbia trăiesc specii de bufniță foarte protejate.În partea
de nord a câmpiei Voivodinei,în orașul Kikinda,se remarcă un număr de 145 de 
ciufi de pădure,care fac ca acest oraș să fie cea mai mare așezare din lume 
a acestei specii.Serbia este deosevit de bogată în specii periclitate de 
lilieci și fluturi.</p>

<p>Muntele Tara din vestul Serbiei este una din ultimele regiuni din Europa 
unde urșii mai pot trăi în libertate absolută.În țară trăiesc și aproximativ 
380 de specii de păsări.În Carska Bara,există peste 300 de specii de păsări pe
câțiva kilometri pătrați.Cheile Uvac sunt considerate unul dintre ultimele 
habitate ale vulturului sur din Europa.</p>

<p>Există 377 de zone protejate în Serbia⁠,care cuprind 4.947 kilometri pătrați
sau 6,4% din suprafața țării.„Planul Spațial al Republicii Serbia” prevede că 
suprafața totală protejată ar trebui să crească la 12% până în 2021.Zonele 
protejate includ 5 parcuri naționale (Porțile de Fier⁠,Tara⁠,Kopaonik⁠,Fruška 
Gora și Muntele Šar),15 parcuri naturale,15 „peisaje cu trăsături remarcabile”
,61 rezervații naturale și 281 de monumente ale naturii.</p>

<p>Poluarea aerului este o problemă semnificativă în zonele Bor,din cauza 
activității complexului extractiv și de prelucrare a cuprului, și Pančevo, 
unde se află industrie petrochimică și petrolieră.Unele orașe se confruntă cu 
probleme legate de aprovizionarea cu apă,din cauza gestionării incorecte și a 
investițiilor prea reduse din trecut,precum și a poluării apei (cum ar fi 
poluarea râului Ibar de la combinatul de zinc Trepča⁠, care afectează orașul 
Kraljevo,sau prezența naturală a arsenului în apele subterane din Zrenjanin).
</p>

<p>Gestionarea slabă a deșeurilor a fost identificată drept una dintre cele 
mai importante probleme de mediu din Serbia,iar reciclarea este o activitate 
aflată la început,doar 15% din deșeuri fiind întoarse pentru reutilizare.
Bombardamentele NATO din 1999 au provocat daune grave mediului,cu câteva mii 
de tone de substanțe chimice toxice depozitate în fabrici și rafinării fiind 
eliberate în sol și în apă.</p>
</section>
</body>
</html>
<html>
<head>
<title>Limba Serbiei</title>
</head>
<link rel="stylesheet" href="style_4.css">
<body>
<meta charset="utf-8">
<h1>Limba</h1>
<p>Limba oficială este sârba, limbă maternă pentru 88% din populație.Limba sârbă este singura limbă europeană activ digrafă⁠,folosind alfabetul chirilic și cel latin⁠.Alfabetul chirilic sârb este desemnat în Constituție ca „scriere oficială” și a fost conceput în 1814 de filologul sârb Vuk Karadžić,care l-a fundamentat pe principii fonemice,în timp ce alfabetul latin are statut de „scriere în uz oficial” prin Constituție.Un sondaj din 2014 a arătat că 47% dintre sârbi preferă alfabetul latin, 36% îl preferă pe cel chirilic și 17% nu au nicio preferință.</p>
<p>Limbi minoritare recunoscute sunt: maghiara, bosniaca, slovaca, croata, albaneza, româna, bulgara și ruteana. Toate aceste limbi sunt în uz oficial în comune sau orașe unde minoritatea etnică depășește 15% din totalul populației.În Voivodina, administrația provincială folosește, alături de limba sârbă, și alte cinci limbi (maghiară, slovacă, croată, română și ruteană).</p>
<h2>Religia</h2>
<p>Constituția Serbiei o definește ca pe un stat secular cu libertate 
religioasă garantată. Creștinii ortodocși, în număr de 6.079.396, 
reprezintă 84,5% din populația țării. Biserica Ortodoxă Sârbă este cea mai mare
 și biserică a țării, adepții ei fiind în mare parte sârbi. Alte comunități 
creștine ortodoxe din Serbia sunt muntenegrenii, românii, vlahii, macedonenii 
și bulgarii.</p>

<p>Romano-catolicii sunt în număr de 356.957 în Serbia, sau aproximativ 6% din 
populație,mai ales în Voivodina(în special partea de nord),unde trăiesc grupuri etnice minoritare, cum ar fi maghiarii, croații, bunjevcii⁠, precum și 
unii slovaci și cehi.</p>

<p>Protestantismul reprezintă aproximativ 1% din populația țării,mai ales 
luteranismul printre slovacii din Voivodina⁠,precum și calvinismul dintre 
maghiarii reformați.Biserica Greco-Catolică are circa 25.000 de aderenți 
(0,37% din populație),în mare parte ruteni din Voivodina.</p>

<p>Musulmanii,în număr de 222.282,sau 3% din populație,formează al treilea grup
religios ca dimensiuni.Islamul are o puternică tradiție în regiunile sudice ale Serbiei, mai ales în sudul Raškăi. Bosniacii sunt cea mai mare comunitate islamică din Serbia; estimările sunt că aproximativ o treime din populația romă a țării este musulmană.Există doar 578 de evrei în Serbia.Ateii numărau 80.053 sau 1,1% din populație, iar alți 4.070 s-au declarat agnostici.</p>
</body>
</html>
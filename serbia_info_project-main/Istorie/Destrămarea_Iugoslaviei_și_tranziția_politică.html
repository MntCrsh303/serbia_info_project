<html>
<head>
<title>Destrămarea Iugoslaviei și tranziția politică</title>
</head>
<link rel="stylesheet" href="style_2.css">
<body>
<div class="f-sans">
<h1>Destrămarea Iugoslaviei și tranziția politică</h1>
<p>În 1989, Slobodan Milošević a ajuns la putere în Serbia. Milošević a promis
o reducere a puterilor provinciilor autonome Kosovo și Voivodina, unde aliații
săi au preluat ulterior puterea, în timpul revoluției antibirocratice.Aceasta 
a provocat tensiuni între conducerea comunistă a celorlalte republici ale 
Iugoslaviei și a trezit naționalismul etnic în întreaga Iugoslavie, ceea ce a
dus în cele din urmă la destrămarea ei, Slovenia, Croația, Bosnia și 
Herțegovina și Macedonia declarându-și independența.Serbia și Muntenegru au 
rămas împreună într-un stat-rămășiță numit Republica Federală Iugoslavia(FRJ).
Cu toate acestea, potrivit Comisiei Badinter,această țară nu a fost 
considerată a fi, din punct de vedere legal, continuatoarea fostei RSFI, ci 
un nou stat.</p>

<p>Alimentate de tensiunile interetnice,au izbucnit războaiele iugoslave 
(1991-2001),cele mai grave conflicte având loc în Croația și Bosnia,unde 
marile comunități etnice sârbești s-au opus independenței față de Iugoslavia. 
RFI a rămas în afara conflictelor,dar a oferit sprijin logistic,militar și 
financiar forțelor sârbești în timpul războaielor.Ca răspuns,ONU a impus 
sancțiuni împotriva Serbiei, ceea ce a dus la izolare politică și la 
prăbușirea economiei(PIB-ul a scăzut de la 24 miliarde dolari în 1990 la sub
10 miliarde dolari în 1993).</p>

<p>Democrația multipartită a fost introdusă în Serbia în 1990, când s-a abolit
oficial sistemul partidului unic.Criticii lui Milošević au susținut că 
guvernul continuă să fie unul autoritar,în ciuda schimbărilor constituționale,
deoarece Milošević și-a menținut influența politică puternică asupra 
aparatului de stat și a aparatului de securitate.Atunci când Partidul 
Socialist din Serbia,partid de guvernământ,a refuzat să-și accepte înfrângerea
în alegerile locale din 1996,sârbii s-au angajat în proteste mari împotriva 
guvernului.</p>

<p>În 1998,ciocnirile continue între trupele de gherilă ale etnicilor albanezi
din Armata de Eliberare din Kosovo,și forțele de securitate iugoslave au 
condus la războiul din Kosovo (1998-1999),în care NATO a intervenit,ceea ce a
dus la retragerea forțelor sârbe și la instituirea administrației ONU în 
provincie.</p>

<p>După alegerile prezidențiale din septembrie 2000,partidele de opoziție l-au
acuzat pe Milošević de fraudă electorală.A urmat o campanie de rezistență 
civilă,condusă de Opoziția Democratică din Serbia(ODS),o coaliție largă de 
partide anti-Milošević.Aceasta a culminat pe 5 octombrie,când s-au adunat în 
Belgrad o jumătate de milion de oameni din toată țara,obligându-l pe 
Milošević să-și recunoască înfrângerea.Căderea lui Milošević a pus capăt 
izolării internaționale a Iugoslaviei.Milošević a fost trimis la Tribunalul 
Penal Internațional pentru fosta Iugoslavie.DOS a anunțat că RF Iugoslavia 
va încerca să adere la Uniunea Europeană.În 2003,Republica Federală Iugoslavia
a fost redenumită Serbia și Muntenegru;UE a deschis negocierile cu țara pentru
Acordul de Stabilizare și Asociere⁠.Climatul politic din Serbia a rămas 
tensionat,iar în 2003 premierul Zoran Đinđić a fost asasinat ca urmare al unui
complot al unor cercuri de crimă organizată și foști ofițeri de securitate.
</p>
</div>
</body>
</html>
<html>
<head>
<title>Dominația otomană și habsburgică</title>
</head>
<link rel="stylesheet" href="./style_2.css">
<body>
<div class="f-sans">
<h1>Dominația otomană și habsburgică</h1>

<p>După pierderea independenței în favoarea Regatului Ungariei și Imperiului 
Otoman, Serbia și-a redobândit vremelnic suveranitatea în timpul lui Iovan 
Nenada în secolul al XVI-lea.Trei invazii habsburgice și numeroase rebeliuni 
au pus multe probleme autorității otomane.Un eveniment celebru a fost revolta 
din Banat din 1595,în contextul Războiului celui Lung dintre otomani și 
habsburgi.Zona Vojvodinei moderne a fost ocupată de otomani im secol înainte 
de a fi cedată Imperiului Habsburgic la sfârșitul secolului al XVII-lea, în 
baza Tratatului de la Karlowitz.
În toate ținuturile sârbești de la sud de Dunăre și Sava, nobilimea a fost 
eliminată, iar țărănimea a fost devenit iobagă în slujba stăpânilor otomani, 
în vreme ce o mare parte din clerici au fugit ori s-au ascuns în mănăstiri 
izolate.În sistemul otoman, sârbii, în calitate de creștini, erau considerați 
o clasă inferioară de oameni și supuși unor biruri grele, iar o mică parte din
populația sârbă a cunoscut islamizarea.Otomanii au desființat Patriarhia Sârbă
de Peć (1463), dar au reînființat-o în 1557, oferind o continuare limitată a 
tradițiilor culturale sârbești în cadrul imperiului.
</p>

<p>Pe măsură ce marile migrații sârbești au depopulat cea mai mare parte a 
sudului Serbiei, sârbii au căutat refugiu peste Dunăre în nord în Voivodina și
la Frontiera Militară din vest, unde coroana austriacă le-a acordat drepturi 
prin decizii cum ar fi Statuta Wallachorum din 1630. Centrul ecleziastic al 
sârbilor s-a mutat spre nord, la Mitropolia Sremski Karlovci, în timp ce 
Patriarhia Sârbă din Peć a fost din nou desființată de otomani în 1766.În urma
mai multor petiții, Sfântul Împărat Roman Leopold I a acordat oficial sârbilor
care voiau să plece dreptul la un ținut autonom în cadrul Coroanei Habsburgice.
În 1718-39, monarhia habsburgică a ocupat Serbia centrală și a înființat 
„Regatul Serbiei⁠”.În afară de Voivodina și nordul Belgradului, 
care au fost absorbite în Imperiul Habsburgic, Serbia Centrală a fost ocupată 
din nou de Habsburgi și în 1686-91 și în 1788-92⁠.
</p>
</div>
</body>
</html>